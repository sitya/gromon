## Kedves Olvasó!

Három évtizednyi kutatómunka után az elmúlt évtizedben lefordítottam ógörögből a szinoptikus evangéliumokat, és magyarázó jegyzeteket írtam hozzájuk. Jézus evangéliuma Márk/Lukács/Máté tolmácsolásában címmel az Elpídia Kiadó adta ki a három kötetet – 2003-ban, 2007-ben, illetve 2013-ban. A három kötet összesen kb. 9000, részben az egyes evangéliumokon belüli, részben az evangéliumok közötti, bizonyos szövegrészekre vagy lábjegyzetekre való hivatkozást/utalást tartalmaz, amelyek a további elmélyedést vagy kutatást segíthetik. Ezeknek a hivatkozásoknak a föllapozása azonban a nyomtatott könyvek esetében meglehetősen körülményes és fárasztó, ezért a különböző szövegrészletek könnyebb összevethetősége érdekében most az interneten teszem közzé a három kötetet együtt; a hozzájuk írt bevezetést [itt](leiras.html) lehet elolvasni. Bármilyen érdeklődést és hozzászólást szívesen veszek elektronikus levélcímemen: gromonandras@gmail.com.

Gromon András
